---
layout: post
title:  "জানুয়ারির ১ তারিখে কেন নববর্ষ?"
author: mahmud
categories: [ history, info, mini, earth ]
tags: [ calendar ]
image: assets/images/mini/jan1.jpg
description: "জানুয়ারির ১ তারিখে কেন নববর্ষ হলো? কেন অন্য মাস নয়? দু এক কথায় জেনে নেওয়া যাক।"
hidden: false
---

জিনিসটা এসেছে প্রাচীন রোমান প্রথা থেকে। রোমানরা জ্যানাস দেবতাকে (Janus) সূচনা, প্রবেশ, অবস্থান্তর, সময়, দ্বৈততা, কাঠামো ও সমাপ্তির দেবতা মনে করত। বলাই বাহুল্য, জানুয়ারি শব্দটাও কথিত এই দেবতার নাম থেকে এসেছে। রোমানদের এই দেবতার দুই মুখ ছিল বলে মনে করা হত। এক মুখ ছিল অতীতের দিকে তাক করা, আর আরেক মুখ ভবিষ্যতের দিকে। ঠিক যেভাবে আমরা জানুয়ারির ১ তারিখে বিদায়ী বছরে ফিরে তাকাই। আবার আগমনী বছরের দিকে তাকাই নতুন প্রত্যাশা ও স্বপ্ন নিয়ে। 

পুনশ্চঃ আমরা যেটাকে ইংরেজি সন বলি সেটা আসলে জুলীয় পঞ্জিকার পরিমার্জিত গ্রেগোরীয় পঞ্জিকা। আর জুলীয় পঞ্জিকা বানিয়েছিলেন রোমানরাই। রোমান সাম্রাজ্যের রাষ্ট্রনায়ক জুলিয়াস সিজারের প্রস্তাবনা মাধ্যমে হাতেখড়ি জুলীয় পঞ্জিকার।